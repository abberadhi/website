---
author:
    - nik
    - grm
    - programutvecklingsprojekt
category:
    - kurs/itsec
revision:
    "2022-05-20": "(E, grm) Komplettering HT22."
    "2021-11-10": "(D, grm) Komplettering HT21."
    "2020-05-27": (C, nik) Uppdaterad med bland annat LaTeX mall
    "2019-11-13": (B, nik) Fler frågor, tydligare struktur på reflektion.
    "2019-08-07": (A, nik) Första utgåvan.
...
Vad är privat egentligen?
===================================

Du skall fundera och diskutera kring vilken information som klassas som privat samt argumentera varför just den informationen borde vara privat. Som utmaning, ställ er gärna i företagens skor och fundera på varför de *"behöver"* den informationen de frågar efter.

Du skall intervjua 2 personer, gärna med olika bakgrund och redovisa frågor och svar. Dessa intervjuer ska sen sammanställas i en reflektionen som ska göras individuellt.

Nice-to-have länkar {#nice-to-have}
-----------------------

* [Get a summary of data in your Google Account](https://support.google.com/accounts/answer/162744)
* [Get a copy of the data associated with your Apple ID account](https://support.apple.com/en-us/HT208502)
* [What categories of my Facebook data are available to me?](https://www.facebook.com/help/930396167085762)
* [Have I been pwned?](https://haveibeenpwned.com/)


Scenario {#scenario}
-----------------------

Företaget du jobbar på ska göra en webbplats med känslig information åt företaget Dbwebb AB. Du är en duktig webbprogrammerare redan men vad vet du om privat information och hur hanterar du den. För att vidga dina vyer och lära dig mer om privat information så intervjuar du 2 personer. Det är ditt jobb att intervjua 2 personer och ta reda på vad de tycker och kan om privat information. Du ska samanställa åsikterna från de du intervjuar med dina åsikter i ett dokument, en Reflektion. 


Intervju {#intervju}
-----------------------

Du förbereder intervjuerna och du behöver minst ha med dessa frågor:

* Vilken typ av information är privat?
    * Har du samma uppfattning som den du intervjuar?
* Vad för information kan du hitta om varandra/dig/närstående på internet?
    * Är informationen frivilligt given eller inte?
    * Går det att hitta eventuellt läckta lösenord kopplade till deras mail? (Gör gärna Have I been pwned?)
* Litar du på att företag håller din data "säker"? Finns det företag du litar mer/mindre på?
* Den 1 oktober 2019 trädde den nya reviderade datalagringslagen i kraft ([Sweclockers](https://www.sweclockers.com/nyhet/28415-regeringen-presenterar-forsta-steg-mot-utokad-dataavlasning)). Är detta rätt eller fel sätt att bekämpa brottslighet? Eller är det inte så enkelt som rätt eller fel?

Diskutera gärna lite med den du intervjuar. Innan du gör intervjuerna så tänker du igenom dina svar på frågorna för att ha något att jämföra med sen i Reflektionen. Intervjufrågor och svar lägger du i sin helhet i ett Appendix till Reflektionen.
Inled Appendixet med en kort beskrivning av personerna du intervjuar och diskuterar med, till exempel ålder, kön, yrke, relation till datorer och it-säkerhet eller liknande för att ge läsaren en uppfattning om vad det är för person. Sen skriver du första frågan och under den redovisar du vad person 1 svarar, vad person 2 och så vidare. Appendixet ska alltså återspegla intervjun. Du ska redovisa vad de du intervjuar svarar. Svarar personerna “för kort” få du be dem utveckla eller förklara mer.


Reflektion (självständig) {#reflektion}
-----------------------

Skriv en reflektion där du tänker igenom över vad de du intervjuat tycker och vad du själv tycker/tänker. Kanske har du fått en annan syn på vilken information som ligger ute efter intervjuerna eller så hade du stenkoll på din data. Reflektionen ska användas som underlag till ett uppdrag som Dbwebb AB fått. Innehållet i Reflektionen hjälper Dbwebb AB att se om du och ditt företag är rätt för jobbet. Lycka till! 

Följ kraven i reflektionen.

- Reflektionen ska ha ett försättsblad med titel (Vad är privat egentligen?), datum och namn/studentakronym.
- Reflektionen ska vara ca 1-2 sidor (exklusive försättsbladet, storlek 11 för brödtexten, 1 sida är ca 600 ord).
- Texten kan skrivas på svenska eller engelska.
- Använd stycken för att dela upp texten och försök att skriva det som en sammanhängande text.
- Om diskussionen har fått er att fundera kring hur du hanterar er data (både privat och som utvecklare), lyft gärna detta.
- I slutet av reflektionen skriver du ett stycke med namnen på dina gruppmedlemmar.

Det finns en LaTeX mall tillgänglig [här](https://www.overleaf.com/read/qfdtffsgbspf) som du kan använda. Länken är till en read-only version, för att skapa er egna så trycker du "Menu" och sen "Copy Project". Det går givetvis att använda valfritt program, så länge man uppfyller kraven ovan.


<!-- Publicera {#publicera}
-----------------------

Spara din reflektion som `me/kmom02/reflektion.pdf` och kör på!

```bash
# Flytta till kurskatalogen
$ dbwebb publish kmom02
```-->

Inlämning
-----------------------

Spara din reflektion i pdf format och lämna in på Canvas.


Bedömning
-----------------------

Se det som att administratören på Dbwebb AB plockar bort de reflektioner som inte följer kraven med försättsblad, antal sidor osv. Sen är det tekniska ledningsgruppen på Dbwebb AB som bedömer innehållet.

Har du fått ett G, så har ert företag fått uppdraget. Lycka till!
